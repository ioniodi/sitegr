# Διαδικασία συνεισφοράς
Η [συνεισφορά γίνεται σύμφωνα](https://guides.github.com/introduction/flow/) με τις [οδηγίες του Github](https://git-scm.com/book/en/v2/GitHub-Contributing-to-a-Project). Ο καλύτερος τρόπος για να μάθετε αυτήν την διαδικασία είναι να στείλετε αιτήματα για κάποια πολύ εύκολα παραδοτέα, αφού πρώτα μελετήσετε προηγούμενα αιτήματα που (δεν) έχουν γίνει δεκτά και μελετήσετε τις οδηγίες συνεισφοράς του έργου. 

Ο καλύτερος τρόπος να εργάζεστε είναι τοπικά στην γραμμή εντολών με τακτικούς συγχρονισμούς με το κεντρικό. Εναλλακτικά μπορείτε να χρησιμοποιήσετε τις δυνατότητες της γραφικής διεπαφής στην ιστοσελίδα του github και να κρατάτε τον [συγχρονισμό με το κεντρικό αυτόματα](https://probot.github.io/apps/pull/).

Συνοπτικά, για κάθε σελίδα ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο με το ΑΜ σας. Για παράδειγμα, αν θέλετε να στείλετε δύο νέα ή αλλαγμένα αρχεία θα πρέπει να δημιουργήσετε ένα κλαδί για κάθε ένα, γιατί μπορεί να θέλουμε να κάνουμε δεκτό μόνο το ένα από τα δύο, π.χ., γιατί το ένα μπορεί να έχει κάποιο λάθος το οποίο δημιουργεί πρόβλημα στο κεντρικό αποθετήριο. 

Για να μειώσουμε τα αιτήματα που απορρίπτονται θα πρέπει να δοκιμάζετε πρώτα τις αλλαγές και προσθήκες που κάνετε στο τοπικό αντίγραφο σας, αφού πρώτα [ενεργοποιήσετε τις ρυθμίσεις στον δικό σας λογαριασμό netlify](https://app.netlify.com/) και στείλετε ένα ντέμο λινκ μαζί με το αίτημα. Το ντέμο λινκ είναι απαραίτητο στην περίπτωση που έχετε κάνει αλλαγές και στο θέμα, γιατί αυτό βρίσκεται σε διαφορετικό αποθετήριο, όπως περιγράφεται στην επόμενη ενότητα.

Για την βαθμολόγηση, ανάλογα με το μαθήμα, θα πρέπει να γίνουν δύο ή περισσότερα πετυχημένα αιτήματα ενσωμάτωσης και ο βαθμός εξαρτάται από το επίπεδο δυσκολίας των αιτημάτων ενσωμάτωσης. Για παράδειγμα, η συνεισφορά σε δεδομένα είναι περισσότερο για ζέσταμα και κατανόηση της λειτουργίας, τα πραγματικά ζητούμενα συνήθως απαιτούν την επεξεργασία αρχείων που περιέχουν στυλ-δομή (_layouts _includes) καθώς και κώδικα liquid, ενώ τα πιο δύσκολα επεκτείνουν το αρχικό θέμα με νέες λειτουργίες.

Για κάθε ένα από τα παραδοτέα της εργασίας (όπως τα ορίζει η σελίδα του μαθήματος σας) θα πρέπει να ανοίγετε ένα νέο θέμα και μετά την έγκριση του να δημιουργείτε ένα αίτημα ενσωμάτωσης. Ανάλογα με τις τρέχουσες δεξιότητες σας μπορείτε να ανοίγετε από πολύ εύκολα θέματα (π.χ., διορθώσεις σε περιεχόμενο, ή νέο περιεχόμενο), μέχρι πολύ δύσκολα θέματα (π.χ., προσθήκη νέου τύπου σελίδας ή νέου θέματος). Για τα προχωρημένα παραδοτέα μετά το 3ο, το ιδανικό είναι να ανοίξετε ένα δικό σας νέο θέμα για κάτι που αξίζει να προστεθεί, αν δεν υπάρχουν ιδέες μπορείτε να δείτε (ορφανές) ιδέες στο ιστορικό στην εκδοχή για το ιόνιο, σε κάθε περίπτωση τα θέματα-αιτήματα θα πρέπει να είναι μεγαλύτερης δυσκολίας από την απλή προσθήκη περιεχομένου και να περιλαμβάνουν αλλαγές σε layouts, includes, ή/και προσθήκη νέων plug-ins.

Η εργασία αυτή, όπως και όλες οι παρόμοιες εργασίες ανάπτυξης, δεν έχει μια δεδομένη λίστα με ζητούμενα, ούτε και δεδομένες σωστές απαντήσεις, το ζητούμενο είναι να γίνει κατανόηση του συστήματος από την πλευρά σας και επιλογή σημείων συνεισφοράς σύμφωνα με τα ενδιαφέροντα και τις δεξιότητες που θέλετε να αναπτύξετε. Ενδεικτικά ζητούμενα από το παρελθόν μπορείτε να βρείτε ψάχνοντας στα κλειστά θέματα, για παράδειγμα [υπάρχουν θέματα που έχουν μείνει](https://github.com/ioniodi/sitegr/issues?q=label%3Aprocrastinating+is%3Aclosed) [σε εκκρεμότητα](https://github.com/ioniodi/site-gr/issues?q=label%3Aprocrastinating+is%3Aclosed).

# Τεκμηρίωση θέματος
Το θέμα της ιστοσελίδας βασίζεται στο [minimalmistakes](https://mmistakes.github.io/minimal-mistakes/) και βρίσκεται στο αποθετήριο [minimal-ionio](https://github.com/ioniodi/minimal-ionio), το οποίο ενεργοποιείται με την τεχνολογία [jekyll-remote-theme](https://github.com/benbalter/jekyll-remote-theme). Το αποθετήριο αυτό βασίζεται σε [προηγούμενο έργο](https://github.com/ioniodi/site-gr).

Το αποθετήριο εδώ περιέχει μόνο το περιεχόμενο της ιστοσελίδας, ενώ στο αποθετήριο του θέματος θα βρείτε τον κώδικα που μετατρέπει τα δεδομένα σε ιστοσελίδα για τον τελικο χρήστη. Η κατανόηση της αλληλεπίδρασης των παραπάνω τεχνολογιών είναι απαραίτητη κυρίως για τα δύσκολα θέματα, στα οποία το ζητούμενο είναι η συνεισφορά και στα δύο αποθετήρια (δεδομένα-κώδικας).

