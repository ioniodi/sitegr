---
ref: pacinno
title: "Πλατφόρμα για την δια-ακαδημαική συνεργασία στην καινοτομία(PaCiNNo)"
excerpt: " Ο στόχος του έργου PACiNNO είναι η δημιουργία μιας πλατφόρμας για τη συνεργασία στον τομέα της έρευνας και της καινοτομίας που θα καλύπτει το σύνολο της Αδριατικής."
grant: ""
partners:
web: "http://www.pacinno.eu/"
---

Ο στόχος του έργου PACiNNO είναι η δημιουργία μιας πλατφόρμας για τη συνεργασία στον τομέα της έρευνας και της καινοτομίας που θα καλύπτει το σύνολο της Αδριατικής. Στοχεύοντας τόσο τα ερευνητικά ιδρύματα, φορείς χάραξης πολιτικής όσο και τις επιχειρηματικές οντότητες, το έργο θα συμβάλει στην ανάπτυξη νέων γεφυρών μεταξύ των δραστηριοτήτων έρευνας και της επιστήμης που πραγματοποιείται σε ακαδημαϊκά ιδρύματα και το οικονομικό σύστημα, με ειδική αναφορά στις τεχνολογικές ανάγκες των Μικρομεσαίων Επιχειρήσεων (ΜΜΕ). Γενικότερα, το PACiNNO αποσκοπεί στην υπερνίκηση των κυριότερων εμποδίων για την οικονομική ανάπτυξη των χωρών της Αδριατικής, την ενίσχυση της ανταγωνιστικότητας των επιχειρήσεων ήσσονος σημασίας τους (τόσο στους τομείς υψηλής τεχνολογίας, όσο και στις παραδοσιακές βιομηχανίες) και την προώθηση της δημιουργίας καινοτόμων νεοφυών επιχειρήσεων.

Για την επίτευξη αυτών των φιλόδοξων στόχων, το έργο θα αξιοποιήσει τα διάφορα προγράμματα και πρωτοβουλίες που έχουν ήδη εφαρμοστεί στην περιοχή της Αδριατικής από την Ε.Ε., τις εθνικές κυβερνήσεις και τους τοπικούς φορείς. Στο πλαίσιο του PACiNNO έμφαση θα δοθεί στο συνδυασμό των ερευνητικών δραστηριοτήτων με άμεσες παρεμβάσεις στα τοπικά συστήματα καινοτομίας.

Η ενεργός εμπλοκή και συμμετοχή στην πρωτοβουλία του έργου από τους βασικούς φορείς καινοτομίας (ερευνητικά κέντρα, οργανισμοί τοπικής αυτοδιοίκησης, επιστημονικά και τεχνολογικά πάρκα, θερμοκοιτίδες επιχειρήσεων, οικονομικοί επενδυτές, επιχειρηματικές μονάδες, πολυεθνικές εταιρείες που εδρεύουν στην περιοχή), έχει ως στόχο να δημιουργήσει ένα περιφερειακό σύστημα καινοτομίας που θα υποστηρίζεται από μια μόνιμη πλατφόρμα συνεργασίας, όπου ιδιωτικοί και δημόσιοι οργανισμοί μπορούν να αλληλεπιδρούν και να ενσωματώσουν τις προσπάθειες και τους πόρους τους για να ευνοήσουν τα αποτελέσματα της καινοτομίας σε ολόκληρη την περιοχή, ακόμη και μετά το τέλος του έργου PACiNNO.

