---
ref: erasmus
title: "Erasmus+"
permalink: "/erasmus/"
layout: single
classes: wide
---


> [Κανονισμός Πρακτικής Άσκησης ERA-Places (PDF)](https://ionio.gr/download.php?f=00001-00999/IU-pf-00750-38587-gr.pdf)  
> [Προκήρυξη φοιτητικής κινητικότητας ERASMUS 2021-22 για σπουδές (PDF)](https://ionio.gr/download.php?f=00001-00999/IU-pf-00750-76272-gr.pdf)  
> ['Εντυπο Αρχικής Αίτησης Εκδήλωσης Ενδιαφέροντος - ERASMUS 2021-22 για σπουδές (Word)](https://ionio.gr/download.php?f=00001-00999/IU-pf-00750-62070-gr.docx)  

Το τμήμα Πληροφορικής συμμετέχει στο πρόγραμμα ανταλλαγής φοιτητών ERASMUS, για την υποδοχή και αποστολή φοιτητών από και προς άλλες χώρες. Για αυτό το σκοπό, το τμήμα διατηρεί συνεργασίες με αντίστοιχα τμήματα της Ευρωπαϊκής Ένωσης και συμμετέχει στο σύστημα αναγνώρισης μαθημάτων με βάση τις μονάδες ECTS. Αναλυτικές πληροφορίες για το ύψος των υποτροφιών και τις προθεσμίες των αιτήσεων δίνονται από το γραφείο ERASMUS του πανεπιστημίου στην ηλεκτρονική διεύθυνση <http://sites.ionio.gr/international/gr/erasmus/>.

Στην ίδια διεύθυνση, είναι διαθέσιμες και οι διμερείς συνεργασίες του τμήματος με πανεπιστήμια του εξωτερικού και οι διαθέσιμες θέσεις για εξερχόμενους φοιτητές. Το Τμήμα Πληροφορικής παρέχει τη δυνατότητα παρακολούθησης κορμού μαθημάτων σε αγγλική γλώσσα σε φοιτητές της αλλοδαπής που επιθυμούν να επισκεφθούν το Τμήμα Πληροφορικής μέσω του Erasmus+, τα οποία αντιστοιχούν σε 30 ECTS μονάδες συνολικά ανά εξάμηνο.

Σημειώνεται ότι έκαστο μάθημα θα προσφέρεται μόνο εφόσον έχει δηλωθεί από τουλάχιστον 9 εισερχόμενους φοιτητές Erasmus+ στο Τμήμα Πληροφορικής.

Τα μαθήματα που δύναται να διδάσκονται σε αγγλική γλώσσα είναι τα εξής:

 | Α/Α | Μαθήματα | Εξάμηνο | ECTS |
 | -------- | -------- | -------- | -------- |
 | 1. | Ηλεκτρονικό Επιχειρείν | Χειμερινό | 7,5 |
 | 2. | Ψηφιακή Επεξεργασία Εικόνα | Χειμερινό | 7,5 |
 | 3. | Διαχείριση Μεγάλου Όγκου Δεδομένων στο Διαδίκτυο | Χειμερινό | 7,5 |
 | 4. | Πολιτικές και Τεχνολογίες Ασφάλειας και Ιδιωτικότητας | Χειμερινό | 7,5 |
 | 5. | Επεξεργασία Ομιλίας και Ήχου | Εαρινό | 7,5 |
 | 6. | Ανάκτηση Πληροφορίας | Εαρινό | 7,5 |
 | 7. | Κοινωνικός και Σημασιολογικός Ιστός | Εαρινό | 7,5 |
 | 8. | Διοίκηση Ασφάλειας Πληροφοριακών Συστημάτων | Εαρινό | 7,5 |

##### 1. ΔΙΚΑΙΩΜΑ ΣΥΜΜΕΤΟΧΗΣ

Δικαίωμα συμμετοχής στο πρόγραμμα έχουν οι:

- Προπτυχιακοί φοιτητές/φοιτήτριες
- Μεταπτυχιακοί φοιτητές/φοιτήτριες
- Υποψήφιοι διδάκτορες, που είναι κανονικά εγγεγραμμένοι/ες στο Ιόνιο Πανεπιστήμιο
- Οι προσφάτως αποφοιτήσαντες φοιτητές/φοιτήτριες, τόσο σε προπτυχιακό όσο και σε μεταπτυχιακό επίπεδο. Η έγκριση των αιτήσεων καθώς και η υπογραφή της «Συμφωνίας Μάθησης» πρέπει να έχει ολοκληρωθεί κατά το τελευταίο έτος της φοίτησής τους. Η Πρακτική Άσκηση θα πρέπει να πραγματοποιηθεί στον πρώτο χρόνο της αποφοίτησής τους.

##### 1.1. ΠΡΟΠΤΥΧΙΑΚΟΙ ΦΟΙΤΗΤΕΣ ΚΑΙ ΦΟΙΤΗΤΡΙΕΣ
##### 1.1.1. ΠΡΟΫΠΟΘΕΣΕΙΣ
Δικαίωμα συμμετοχής στο πρόγραμμα έχουν όσοι φοιτητές/φοιτήτριες:
1. Είναι κανονικά εγγεγραμμένοι/ες στο Τμήμα Πληροφορικής
2. Έχουν επιτυχώς ολοκληρώσει μαθήματα που αντιστοιχούν τουλάχιστον σε 120 ECTS
3. Το αντικείμενο της Πρακτικής Άσκησης είναι συμβατό με κάποιο γνωστικό αντικείμενο του Τμήματος Πληροφορικής

##### 1.1.2. ΚΡΙΤΗΡΙΑ ΕΠΙΛΟΓΗΣ
Η διαδικασία αιτήσεων και αξιολόγησης πραγματοποιείται σύμφωνα με τις οδηγίες και προκηρύξεις που αναρτώνται από το γραφείο Διεθνών και Δημοσίων Σχέσεων (<https://sites.ionio.gr/international/gr/erasmus/>) και από το Πανεπιστήμιο Δυτικής Αττικής (<http://www.teiath.gr/diethnwn/categories.php?mid=3174&id=3344&lang=el>) (πρώην ΤΕΙ ΑΘΗΝΑΣ).

Πρόσθετα κριτήρια επιλογής του Τμήματος Πληροφορικής: 1. Προτεραιότητα για επιλογή έχουν οι φοιτητές που συμμετέχουν για πρώτη φορά στο πρόγραμμα, και 2. Έχουν τον μεγαλύτερο μέσο όρο βαθμολογίας.

##### 1.1.3. ΑΝΑΓΝΩΡΙΣΗ ΠΡΑΚΤΙΚΗΣ ΑΣΚΗΣΗΣ ΣΕ ΠΡΟΠΤΥΧΙΑΚΟ ΕΠΙΠΕΔΟ

Όσοι και όσες προπτυχιακοί φοιτητές και φοιτήτριες ολοκληρώσουν επιτυχώς την ΠΡΑΚΤΙΚΗ ΑΣΚΗΣΗ ERA-PLACES θα θεωρηθούν επιτυχόντες του μαθήματος επιλογής "Πρακτική Άσκηση" του 6ου εξαμήνου με τις μονάδες ECTS που προβλέπει ο αντίστοιχος Κανονισμός Πρακτικής Άσκησης, αλλά δεν θα έχουν δικαίωμα αποζημίωσης από το προπτυχιακό Πρόγραμμα Πρακτικής Άσκησης του ΕΣΠΑ.

##### 1.2. ΜΕΤΑΠΤΥΧΙΑΚΟΙ ΦΟΙΤΗΤΕΣ
##### 1.2.1. ΠΡΟΫΠΟΘΕΣΕΙΣ

Δικαίωμα συμμετοχής στο πρόγραμμα έχουν όσοι μεταπτυχιακοί φοιτητές/φοιτήτριες:

1. Είναι κανονικά εγγεγραμμένοι/ες στο Τμήμα Πληροφορικής
2. Έχουν επιτυχώς ολοκληρώσει μαθήματα που αντιστοιχούν τουλάχιστον σε 30 ECTS
3. Το αντικείμενο της Πρακτικής Άσκησης είναι συμβατό με κάποιο γνωστικό αντικείμενο των ΠΜΣ του Τμήματος Πληροφορικής
4. Κατάθεση βεβαίωσης έγκρισης από τον Διευθυντή του ΠΜΣ

##### 1.2.2. ΚΡΙΤΗΡΙΑ ΕΠΙΛΟΓΗΣ
Η διαδικασία αιτήσεων και αξιολόγησης πραγματοποιείται σύμφωνα με τις οδηγίες και προκηρύξεις που αναρτώνται από το γραφείο Διεθνών και Δημοσίων Σχέσεων (<https://sites.ionio.gr/international/gr/erasmus/>) και από το Πανεπιστήμιο Δυτικής Αττικής (πρώην ΤΕΙ ΑΘΗΝΑΣ)
(<http://www.teiath.gr/diethnwn/categories.php?mid=3174&id=3344&lang=el>).

Πρόσθετα κριτήρια επιλογής του Τμήματος Πληροφορικής: 1. Προτεραιότητα για επιλογή έχουν οι φοιτητές που έχουν συγκεντρώσει περισσότερες ECTS μονάδες και τον 2. Έχουν μεγαλύτερο μέσο όρο βαθμολογίας. Σε περίπτωση ισοτιμίας οι αιτήσεις εξετάζονται από αρμόδια επιτροπή του ΠΜΣ.

##### 1.2.3. ΑΝΑΓΝΩΡΙΣΗ ΠΡΑΚΤΙΚΗΣ ΑΣΚΗΣΗΣ

Χορηγείται πιστοποιητικό εκπόνησης πρακτικής άσκησης.

##### 1.3. ΥΠΟΨΗΦΙΟΙ ΔΙΔΑΚΤΟΡΕΣ

##### 1.3.1. ΠΡΟΫΠΟΘΕΣΕΙΣ

Δικαίωμα συμμετοχής στο πρόγραμμα έχουν όσοι υποψήφιοι διδάκτορες:
1. Είναι εγγεγραμμένοι στο Πρόγραμμα Διδακτορικών Σπουδών του Τμήματος Πληροφορικής
2. Υποβάλουν ενυπόγραφη έγκριση της Τριμελούς Συμβουλευτικής Επιτροπής στην οποία να αιτιολογούνται με σαφήνεια: (α) η υψηλή συνάφεια μεταξύ του αντικειμένου της Πρακτικής Άσκησης και της θεματολογίας της διδακτορικής έρευνας και (β) η προστιθέμενη αξία που θα προκύψει για την εξέλιξη της διδακτορικής έρευνας από την εμπλοκή του υποψήφιου στην συγκεκριμένη Πρακτική Άσκηση

##### 1.3.2. ΚΡΙΤΗΡΙΑ ΕΠΙΛΟΓΗΣ
Η διαδικασία αιτήσεων και αξιολόγησης πραγματοποιείται σύμφωνα με τις οδηγίες και προκηρύξεις που αναρτώνται από το γραφείο Διεθνών και Δημοσίων Σχέσεων (<https://sites.ionio.gr/international/gr/erasmus/>) και από το Πανεπιστήμιο Δυτικής Αττικής (<http://www.teiath.gr/diethnwn/categories.php?mid=3174&id=3344&lang=el>) (πρώην ΤΕΙ ΑΘΗΝΑΣ).

Πρόσθετα κριτήρια επιλογής του Τμήματος Πληροφορικής: 1) Δημοσιευμένα άρθρα σε διεθνή επιστημονικά περιοδικά με κρίση, 2) Δημοσιευμένα άρθρα σε διεθνή επιστημονικά συνέδρια με κρίση.

##### 1.3.3. ΑΝΑΓΝΩΡΙΣΗ ΠΡΑΚΤΙΚΗΣ ΑΣΚΗΣΗΣ
Χορηγείται πιστοποιητικό εκπόνησης πρακτικής άσκησης.
