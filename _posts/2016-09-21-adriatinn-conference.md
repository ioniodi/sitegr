---
ref: ADRIATinn-conference
title: "Διοργάνωση συνεδρίου του έργου ADRIATinn"
excerpt: "Το Τμήμα Πληροφορικής του Ιονίου Πανεπιστημίου ανακοινώνει τη διοργάνωση συνεδρίου του έργου ADRIATinn, στο οποίο συμμετέχει στο πλαίσιο του Προγράμματος Διασυνοριακής Συνεργασίας IPA Αδριατική 2007-2013 που συγχρηματοδοτείται από την Ευρωπαϊκή Ένωση και τον Μηχανισμό Προενταξιακής Βοήθειας (ΜΠΒ)."
tags:
categories:
 - conference
---

Το έργο στοχεύει στην προώθηση και υποστήριξη της καινοτομίας μέσω της ανάπτυξης ενός διασυνοριακού οικοσυστήματος το οποίο στηρίζει την συνεχή ανταλλαγή γνώσης και την συνεργασία μεταξύ μικρομεσαίων επιχειρήσεων και ινστιτούτων έρευνας και καινοτομίας (πανεπιστήμια). Απώτερος στόχος του έργου είναι η προώθηση μέσω καινοτομιών των τοπικών οικονομιών (περιφερειών και πόλεων) της αδριατικής περιοχής.

Αντικείμενο του συνεδρίου είναι η διάχυση των δράσεων του έργου και των συμπερασμάτων από την πορεία υλοποίησής του. Έμφαση θα δοθεί στα αποτελέσματα και τις εκροές του έργου. Διακεκριμένοι καλεσμένοι από τον ακαδημαϊκό, επιχειρηματικό, επενδυτικό τομέα αλλά και από οργανισμούς της Ευρωπαϊκής Ένωσης θα συμμετάσχουν στο συνέδριο και θα παρουσιάσουν τις απόψεις τους αναφορικά με νέες δράσεις καινοτομίας στον Ελλαδικό και Ευρωπαϊκό χώρο.

Το συνέδριο θα πραγματοποιηθεί στην Ιόνιο Ακαδημία από την Τετάρτη 21 Σεπτεμβρίου μέχρι και την Παρασκευή 23 Σεπτεμβρίου 2016.

Περισσότερες πληροφορίες για το συνέδριο, θα βρείτε εδώ.

Το έργο συγχρηματοδοτείται κατά 85% από την Ευρωπαϊκή Ένωση και κατά 15% από εθνικούς πόρους.
