---
ref: freshman2016-registration
title: "Εγγραφή Πρωτοετών Φοιτητών 2016-2017"
excerpt: "Σας ενημερώνουμε ότι μετά την ολοκλήρωση της ηλεκτρονικής εγγραφής των επιτυχόντων στην εφαρμογή του Υπουργείου Παιδείας, Έρευνας και Θρησκευμάτων,  εντός της προβλεπόμενης προθεσμίας δηλαδή της 12ης Σεπτεμβρίου 2016, το Υπουργείο θα διαβιβάσει ηλεκτρονικά στις Γραμματείες των Τμημάτων των Πανεπιστημίων, τους καταλόγους των νεοεισαχθέντων που υπέβαλαν ηλεκτρονικά αίτηση εγγραφής. Η Γραμματεία μας θα προχωρήσει άμεσα στην ολοκλήρωση της διαδικασίας, ώστε οι νεοεισαχθέντες φοιτητές να αποκτήσουν κωδικούς ηλεκτρονικής πρόσβασης στις υπηρεσίες του Τμήματος Πληροφορικής (π.χ. για να μπορούν να ζητήσουν ηλεκτρονικά διαγραφή από το Τμήμα αν πάρουν μετεγγραφή), του Ιονίου Πανεπιστημίου (π.χ. για να μπορούν να κάνουν ηλεκτρονική αίτηση για δωρεάν σίτιση ή/και στέγαση) καθώς και σε εφαρμογές του Υπουργείου (π.χ. για να μπορούν να κάνουν ηλεκτρονική αίτηση για έκδοση Ακαδημαϊκής Ταυτότητας (ΠΑΣΟ), να μπορούν να δηλώσουν βιβλία, κ.λπ.)"
tags:
categories:
 - secretary
---

Για το σκοπό αυτό η Γραμματεία χρειάζεται να έχει:

* εκτυπωμένη την αίτηση εγγραφής που υποβλήθηκε από τους επιτυχόντες ηλεκτρονικά στην εφαρμογή του Υπουργείου κατά την ηλεκτρονική εγγραφή που προηγήθηκε (με πιστοποίηση του γνησίου της υπογραφής του νεοεισαχθέντος από Κ.Ε.Π.)
* ευκρινές φωτοαντίγραφο της αστυνομικής ταυτότητας του νεοεισαχθέντος (αν δεν υπάρχει ταυτότητα, γίνεται δεκτό το διαβατήριο) και
* τέσσερις πρόσφατες φωτογραφίες

Τα παραπάνω είναι δυνατόν είτε να κατατεθούν στη Γραμματεία του Τμήματος από τους ίδιους τους επιτυχόντες ή από νομίμως εξουσιοδοτημένο από αυτούς πρόσωπο, είτε να σταλούν στη Γραμματεία με συστημένο ταχυδρομείο ή με ταχυμεταφορική εταιρεία (courier), στην εξής διεύθυνση:

Ιόνιο Πανεπιστήμιο, Γραμματεία Τμήματος Πληροφορικής (για εγγραφή πρωτοετούς), Πλατεία Χρ. Τσιριγώτη 7, Κέρκυρα, 49100

Με την ολοκλήρωση της εγγραφής εκ μέρους της Γραμματείας, οι νεοεισαχθέντες θα λάβουν θα λάβουν στο e–mail που δήλωσαν στην Ηλεκτρονική Αίτηση Εγγραφής, τα εξής:

Πιστοποιητικό Εγγραφής (για τους άρρενες θα σταλεί και Πιστοποιητικό για την Στρατολογία)

Το Πιστοποιητικό αυτό βεβαιώνει ότι ο φοιτητής είναι εγγεγραμμένος στο Τμήμα, και μπορεί να χρησιμοποιηθεί σε οποιαδήποτε δημόσια υπηρεσία (εφορία κ.λπ.)

* Κωδικούς ηλεκτρονικής πρόσβασης για τις υπηρεσίες (οι κωδικοί αυτοί θα χρησιμοποιηθούν για την ηλεκτρονική αίτηση απόκτησης Ακαδημαϊκής Ταυτότητας, αλλά και για αίτηση δωρεάν σίτισης ή/και δωρεάν στέγασης για όσους επιθυμούν να κάνουν τέτοια αίτηση, σύμφωνα με την ανακοίνωση της αρμόδιας υπηρεσίας (Γραφείο Φοιτητικής Μέριμνας) στον ιστότοπο του Ιονίου Πανεπιστημίου)
* Οδηγίες ενεργοποίησης των παραπάνω κωδικών
* Τον Οδηγό Πρωτοετών με οδηγίες για τον τρόπο απόκτησης Ακαδημαϊκής Ταυτότητας (γνωστή ως ΠΑΣΟ) και με διάφορες άλλες χρήσιμες πληροφορίες

Η διαδικασία ολοκλήρωσης των εγγραφών και έκδοσης των κωδικών ηλεκτρονικής πρόσβασης θα αρχίσει αμέσως μετά την αποστολή από το Υπουργείο Παιδείας του πίνακα που εμφανίζει όσους υπέβαλαν ηλεκτρονικά την Αίτηση Εγγραφής.
