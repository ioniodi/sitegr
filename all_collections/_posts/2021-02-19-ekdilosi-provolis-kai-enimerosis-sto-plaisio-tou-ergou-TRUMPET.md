---
ref: ekdilosi-provolis-kai-enimerosis-sto-plaisio-tou-ergou-TRUMPET
title: "Εκδήλωση προβολής και ενημέρωσης στο πλαίσιο του έργου TRUMPET"
excerpt: "Το έργο TRUMPET αφορά στην ανάπτυξη ενός ολοκληρωμένου πλαισίου ψηφιακών υπηρεσιών καταγραφής, οργάνωσης και προώθησης της μουσικής της Κέρκυρας."
categories:
 - ΕΚΔΗΛΩΣΕΙΣ
tags:
 - Γενικές Εκδηλώσεις
---

**Την Κυριακή 28 Φεβρουαρίου 2021 στις 12:00 θα πραγματοποιηθεί εκδήλωση προβολής και ενημέρωσης στο πλαίσιο του έργου TRUMPET το οποίο χρηματοδοτείται απότο Επιχειρησιακό Πρόγραμμα Ιονίων Νήσων 2014-2020 στο πλαίσιο της πρόσκλησης ION49**

Στην ενημερωτιλή εκδήλωση, η οποία θα πραγματοποιηθεί διαδικτυακά στο σύνδεσμο https://zoom.us/j/92778092057?pwd=cFYybXZQanZ6RVJrVzc4RmZGT202Zz09, θα γίνει έναςαπολογισμός των δράσεων που έχουνολοκληρωθεί στο έργο και θα διεξαχθεί συζήτηση με φορείς της Κέρκυρας αναφορικά με τη σημασία της ψηφιοποίησης της μουσικής της Κέρκυρας για την διατήρηση της πολιτισμικής της κλήρονιμιάς. Η συμμετοχή στην εκδήλωση είναι ελεύθερη για κάθε ενδιαφερόμενο.

*Το έργο TRUMPET αφορά στην ανάπτυξη ενός ολοκληρωμένου πλαισίου ψηφιακών υπηρεσιών καταγραφής, οργάνωσης και προώθησης της μουσικής της Κέρκυρας. Συγκεκριμένα, θα αναπτυχθεί μια διαδικτυακή πλατφόρμα που συγκεντρώνει μουσικά τεκμήρια που σχετίζονται με την Κέρκυρα (παρτιτούρες, μουσικό υλικό, προγράμματα συναυλιών, κ.ο.κ.) και τα καθιστά προσβάσιμα στο κοινό, για έρευνα, μάθηση και διασκέδαση, καθώς και μια εφαρμογή για έξυπνα κινητά τηλέφωνα μέσω της οποίας οι χρήστες θα λαμβάνουν μια εμπειρία εξερεύνησης και αναζήτησης της μουσικής της Κέρκυρας μέσω της ανάδειξης μουσικών μονοπατιών. Η καινοτομία του έργου έγκειται τόσο στην τεχνολογική συλλογή, ψηφιοποίηση, σημασιολογική επισήμανση και προβολή του μουσικού περιεχομένου, όσο και στην ενίσχυση της δημιουργικής οικονομίας της Κέρκυρας και ανάδειξη της μουσικής της κληρονομιάς.*
