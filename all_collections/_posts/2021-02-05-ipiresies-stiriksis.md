---
ref: paroxi-ipiresion-stiriksis
title: "Παροχή Εξειδικευμένων Υπηρεσιών Ψυχολογικής, Συμβουλευτικής, Κοινωνικής και Εργοθεραπευτικής στήριξης για όλο το Ανθρώπινο Δυναμικό του Ιονίου Πανεπιστημίου (Ssuni)"
excerpt: "Η Μονάδα Υποστήριξης Παρεμβάσεων Κοινωνικής Μέριμνας Φοιτητών του Ιονίου Πανεπιστημίου «SSUNI», ανακοινώνει την παροχή υποστηρικτικών υπηρεσιών προς όλους τους εργαζόμενους της πανεπιστημιακής κοινότητας"
tags:
 - Γενικές Ανακοινώσεις
--- 

<p align="center"><em><b>Ssuni, όπως Sunny</b><br>
Στόχος μας, μια ssuni (sunny) περίοδος<br>
για τους Σημαντικούς ανθρώπους που πλαισιώνουν τους φοιτητές μας<br>
Ssuni Months</em>, και για τη στήριξη του Ανθρώπινου Δυναμικού<br>
του Ιονίου Πανεπιστημίου<br></p>

Η Μονάδα Υποστήριξης Παρεμβάσεων Κοινωνικής Μέριμνας Φοιτητών του Ιονίου Πανεπιστημίου «SSUNI», της οποίας βασικό έργο αφορά η πλαισίωση των αναγκών των φοιτητών κατά την ακαδημαϊκή τους πορεία μέσω ενός δικτύου εξειδικευμένων Υπηρεσιών Ψυχολογικής, Συμβουλευτικής, Κοινωνικής και Εργοθεραπευτικής στήριξης, ανακοινώνει τη διεύρυνση των υποστηρικτικών παρεμβάσεων της προς όλους τους εργαζόμενους της πανεπιστημιακής κοινότητας, σε ένα πρώτο χρονικό στάδιο, έως και τη λήξη του τρέχοντος ακαδημαϊκού έτους. Απαντάμε σε ένα αίτημα που άτυπα και ποικιλοτρόπως έχει εκφραστεί. Η υποστήριξη των εργαζομένων στο Ιόνιο Πανεπιστήμιο, μπορεί να αποτελέσει σημαντική συμπληρωματική δράση της Μονάδας, η οποία θα ενδυναμώσει το ανθρώπινο δυναμικό που αποτελεί βασικό περιβάλλον του φοιτητικού πληθυσμού.

Οι παρεμβάσεις θα αφορούν συγκεκριμένες προκλήσεις που επηρεάζουν την καθημερινότητα των εν λόγω εργαζόμενων, όπως αυτές που άπτονται στις εργασιακές σχέσεις, στην επαγγελματική προσαρμογή και ικανοποίηση, στη συμφιλίωση προσωπικής και επαγγελματικής ζωής, στην ψυχική τους υγεία και τις ψυχικές τους ανάγκες, στην επικοινωνία με τους φοιτητές, καθώς και σε θέματα ιεράρχησης καθηκόντων και διαχείρισης εργασιακού χρόνου.

Το ενδιαφέρον για απολαβή μίας ή περισσοτέρων εκ των Υπηρεσιών της Μονάδας Ssuni, θα δηλώνεται γραπτώς, μέσω αποστολής e-mail στο [counseling_support@ionio.gr](counseling_support@ionio.gr)

Συμπληρωτικά, για τη διευκόλυνση της επικοινωνίας, θα καταγραφούν τα στοιχεία: Ονοματεπώνυμο και Αριθμός Τηλεφώνου.

Η Μονάδα Ssuni διασφαλίζει την πλήρη προστασία των προσωπικών δεδομένων.

Η ικανότητα να λύνονται προβλήματα είναι συνλειτουργία της γνώσης, της ειδίκευσης και της επιθυμίας να βρεθεί η λύση. Η σχέση με τη Μονάδα ssuni είναι πολλαπλασιαστική.

URL: [studentsupport.ionio.gr](studentsupport.ionio.gr)<br>
E-mail: [studentsupport@ionio.gr](studentsupport@ionio.gr)<br>
FB: [https://www.facebook.com/studentsupport.gr](https://www.facebook.com/studentsupport.gr)<br>
Διεύθυνση: Πλατεία Τσιριγώτη 7 Κτήριο Γαληνός<br>
Τηλ.: 26610-87231<br>
Τηλεφωνική Ενημέρωση Φοιτητών Δευτέρα έως Παρασκευή 10.00-22.00
